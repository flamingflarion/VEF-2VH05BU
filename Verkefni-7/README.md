# Hópverkefni

**Hópastærð miðast við tvo nemendur**

Verkefni ykkar er að:

* Gera verkefnaáætlun í **Github „Project“**. 
* Velja heiti á útgáfufyrirtæki og búa til firmamerki (SVG) fyrir það. 
* Búa til vef sem er hannaður í Python flæðiskipulagi
* Innihald vefsins er frjálst en verður að uppfylla eftirfarandi kröfur 
    * skipulag vefsíðna er byggt á Jinja Grunnsíðum
    * texta er hægt að skrifa í markdown rithætti
    * myndir, tög og tenglar eru í YAML forskrift
    * skráningarform er í vefnum
    * Tafla með tölulegum upplýsingum 
    * Fellilisti með efnisyfirliti (frá 0 upp í ~ 48em)

### Vinnuferlið

Afurð er metin útfrá vinnuframlagi í Git og verkstjórnun í GitHub.
Nemendur eiga að nota Git samþáttun í hvert skipti sem unnið er í hópverkefninu. Notið  GitHub “Project” til að skrá allar hugmyndir. Öll skiplagsvinna fer fram í gegnum „Project“ og notið „Issues“ og „Milestone“ eftir þörfum.  

### Skipulags- og hugmyndavinna í „Project“

1.	Gerið kynningaráætlun
  * Hver er markhópur útgáfufyrirtækisins 
  * Hvað er hægt að gera til að ná til markhópsins
  * Lýsing á verkþáttum og meðal þeirra eru útgáfutónleikar 
2.	Efnisöflun og hugmyndavinna fyrir útgáfutónleika
  * Skráið allar hugmyndir
  * Skoðið hvað aðrir hafa gert, safnið saman fyrirmyndum ss tenglum á áhugaverðar vefsíður. Það má nota texta og myndir af öðrum vefsíðum, gerið grein fyrir hvaðan efnið er tilkomið í heimildaskrá.
3.	Skráið hvað á að gera í verkefnaáætlun. Gerið tímaáætlun og skráið hver á að framkvæma tiltekna verkþætti.
4.	Viðhald, í lok verkefnisins á að útskýra hvað má gera betur og hver geta verið næstu skref með vefinn (ókláruð virkni, endurbætur o.s.frv. Má vera sett í „Issues“)

### Tæknilegar lausnir

1.	Git samþáttun, skráið reglulega vinnuferlið (git add. Git commit –m ‚verklýsing‘)
2.	Jekyll veflausn
3.	Viðmið (breakpoints) fyrir mismunandi skjástærðir, „mobile up“ -> 30em, 37.5em, 48em, 60em, 80em
4.	Fellilisti með efnisyfirliti (menu) í minni skjáum (0-37.5em)
5.	Firmamerki (SVG mynd)
6.	Letur og litanotkun er í samræmi við efni vefsins
7.	SCSS stílsíður –> ein CSS stílsíða tengd vefsíðu (compressed)
8.	Kvikun (animation, transitions, transform)
9.	Almenn lýsing á viðburði og sundurliðuð dagskrá í töflu
10.	Notandi getur skráð sig á útgáfutónleikana (form)
    * Athugið að það er ekki farið fram á samskipti vefs og miðlara, einungis er verið að setja upp formið og stíla það
11.	Upplýsingar sem skráðar eru í form eru villuprófaðar (HTML5 validation - required)
12.	Prófanir -- Er kóðinn í lagi? Er vefurinn villulaus? W3 Markup validation
13.	Stórar myndir í vefsíðum aðlagast mismunandi skjástærðum (notið <picture> tagið)

### Verkefnaskil

Öllum vinnugögnum er skilað í verkefnamöppuna

1. Allt vinnuferlið **er skráð reglulega** í Git (git add - git commit)
2. Hugmyndavinnu (skissur ofl). Skipulag (_layout_)
3. Texta og myndir sem þið vinnið með.
4. Forritunarkóða ss. SCSS/CSS og JavaScript
5. Heimildaskrá 
6. Afurð (vefur) er skilað á (user).Github.io

> Tengli (link) á vef er skilað í INNU. <br>
> _Ekki_ er farið yfir gögn sem skilað er með öðrum hætti en hér er lýst að ofan.

#### Nánari verkfnalýsing er í Innu.